{
  "source": "Divan-e Shams-e Tabrizi (Divan-e Kabir)",
  "edition": "Ganjoor.net (based on Foruzanfar edition)",
  "fetched_from": "api.ganjoor.net",
  "note": "Fetched via Ganjoor API",
  "ghazals": [
    {
      "number": 1,
      "ganjoor_id": 2625,
      "ganjoor_url": "https://ganjoor.net/moulavi/shams/ghazalsh/sh1",
      "title": "غزل شمارهٔ ۱",
      "full_title": "مولانا » دیوان شمس » غزلیات » غزل شمارهٔ ۱",
      "meter": "",
      "rhyme": "-لا",
      "verses": [
        {
          "hemistich1": "ای رستخیز ناگهان وی رحمت بی منتها",
          "hemistich2": "ای آتشی افروخته در بیشه اندیشه ها"
        },
        {
          "hemistich1": "امروز خندان آمدی مفتاح زندان آمدی",
          "hemistich2": "بر مستمندان آمدی چون بخشش و فضل خدا"
        },
        {
          "hemistich1": "خورشید را حاجب تویی اومید را واجب تویی",
          "hemistich2": "مطلب تویی طالب تویی هم منتها هم مبتدا"
        },
        {
          "hemistich1": "در سینه ها برخاسته اندیشه را آراسته",
          "hemistich2": "هم خویش حاجت خواسته هم خویشتن کرده روا"
        },
        {
          "hemistich1": "ای روح بخش بی بدل وی لذت علم و عمل",
          "hemistich2": "باقی بهانه ست و دغل کاین علت آمد وان دوا"
        },
        {
          "hemistich1": "ما زان دغل کژبین شده با بی گنه در کین شده",
          "hemistich2": "گه مست حورالعین شده گه مست نان و شوربا"
        },
        {
          "hemistich1": "این سکر بین هل عقل را وین نقل بین هل نقل را",
          "hemistich2": "کز بهر نان و بقل را چندین نشاید ماجرا"
        },
        {
          "hemistich1": "تدبیر صد رنگ افکنی بر روم و بر زنگ افکنی",
          "hemistich2": "و اندر میان جنگ افکنی فی اصطناع لا یری"
        },
        {
          "hemistich1": "می مال پنهان گوش جان می نه بهانه بر کسان",
          "hemistich2": "جان رب خلصنی زنان والله که لاغ است ای کیا"
        },
        {
          "hemistich1": "خامش که بس مستعجلم رفتم سوی پای علم",
          "hemistich2": "کاغذ بنه بشکن قلم ساقی درآمد الصلا"
        }
      ],
      "plain_text": "ای رستخیز ناگهان وی رحمت بی منتها\r\nای آتشی افروخته در بیشه اندیشه ها\r\nامروز خندان آمدی مفتاح زندان آمدی\r\nبر مستمندان آمدی چون بخشش و فضل خدا\r\nخورشید را حاجب تویی اومید را واجب تویی\r\nمطلب تویی طالب تویی هم منتها هم مبتدا\r\nدر سینه ها برخاسته اندیشه را آراسته\r\nهم خویش حاجت خواسته هم خویشتن کرده روا\r\nای روح بخش بی بدل وی لذت علم و عمل\r\nباقی بهانه ست و دغل کاین علت آمد وان دوا\r\nما زان دغل کژبین شده با بی گنه در کین شده\r\nگه مست حورالعین شده گه مست نان و شوربا\r\nاین سکر بین هل عقل را وین نقل بین هل نقل را\r\nکز بهر نان و بقل را چندین نشاید ماجرا\r\nتدبیر صد رنگ افکنی بر روم و بر زنگ افکنی\r\nو اندر میان جنگ افکنی فی اصطناع لا یری\r\nمی مال پنهان گوش جان می نه بهانه بر کسان\r\nجان رب خلصنی زنان والله که لاغ است ای کیا\r\nخامش که بس مستعجلم رفتم سوی پای علم\r\nکاغذ بنه بشکن قلم ساقی درآمد الصلا",
      "notes": ""
    },
    {
      "number": 2,
      "ganjoor_id": 2626,
      "ganjoor_url": "https://ganjoor.net/moulavi/shams/ghazalsh/sh2",
      "title": "غزل شمارهٔ ۲",
      "full_title": "مولانا » دیوان شمس » غزلیات » غزل شمارهٔ ۲",
      "meter": "",
      "rhyme": "-ها",
      "verses": [
        {
          "hemistich1": "ای طایران قدس را عشقت فزوده بال ها",
          "hemistich2": "در حلقه سودای تو روحانیان را حال ها"
        },
        {
          "hemistich1": "در لا احب الآفلین پاکی ز صورت ها یقین",
          "hemistich2": "در دیده های غیب بین هر دم ز تو تمثال ها"
        },
        {
          "hemistich1": "افلاک از تو سرنگون خاک از تو چون دریای خون",
          "hemistich2": "ماهت نخوانم ای فزون از ماه ها و سال ها"
        },
        {
          "hemistich1": "کوه از غمت بشکافته وان غم به دل درتافته",
          "hemistich2": "یک قطره خونی یافته از فضلت این افضال ها"
        },
        {
          "hemistich1": "ای سروران را تو سند بشمار ما را زان عدد",
          "hemistich2": "دانی سران را هم بود اندر تبع دنبال ها"
        },
        {
          "hemistich1": "سازی ز خاکی سیدی بر وی فرشته حاسدی",
          "hemistich2": "با نقد تو جان کاسدی پامال گشته مال ها"
        },
        {
          "hemistich1": "آن کاو تو باشی بال او ای رفعت و اجلال او",
          "hemistich2": "آن کاو چنین شد حال او بر روی دارد خال ها"
        },
        {
          "hemistich1": "گیرم که خارم خار بد خار از پی گل می زهد",
          "hemistich2": "صراف زر هم می نهد جو بر سر مثقال ها"
        },
        {
          "hemistich1": "فکری بده ست افعال ها خاکی بده ست این مال ها",
          "hemistich2": "قالی بده ست این حال ها حالی بده ست این قال ها"
        },
        {
          "hemistich1": "آغاز عالم غلغله پایان عالم زلزله",
          "hemistich2": "عشقی و شکری با گله آرام با زلزال ها"
        },
        {
          "hemistich1": "توقیع شمس آمد شفق طغرای دولت عشق حق",
          "hemistich2": "فال وصال آرد سبق کان عشق زد این فال ها"
        },
        {
          "hemistich1": "از رحمة للعالمین اقبال درویشان ببین",
          "hemistich2": "چون مه منور خرقه ها چون گل معطر شال ها"
        },
        {
          "hemistich1": "عشق امر کل ما رقعه ای او قلزم و ما جرعه ای",
          "hemistich2": "او صد دلیل آورده و ما کرده استدلال ها"
        },
        {
          "hemistich1": "از عشق گردون مؤتلف بی عشق اختر منخسف",
          "hemistich2": "از عشق گشته دال الف بی عشق الف چون دال ها"
        },
        {
          "hemistich1": "آب حیات آمد سخن کاید ز علم من لدن",
          "hemistich2": "جان را از او خالی مکن تا بر دهد اعمال ها"
        },
        {
          "hemistich1": "بر اهل معنی شد سخن اجمال ها تفصیل ها",
          "hemistich2": "بر اهل صورت شد سخن تفصیل ها اجمال ها"
        },
        {
          "hemistich1": "گر شعرها گفتند پر پر به بود دریا ز در",
          "hemistich2": "کز ذوق شعر آخر شتر خوش می کشد ترحال ها"
        }
      ],
      "plain_text": "ای طایران قدس را عشقت فزوده بال ها\r\nدر حلقه سودای تو روحانیان را حال ها\r\nدر لا احب الآفلین پاکی ز صورت ها یقین\r\nدر دیده های غیب بین هر دم ز تو تمثال ها\r\nافلاک از تو سرنگون خاک از تو چون دریای خون\r\nماهت نخوانم ای فزون از ماه ها و سال ها\r\nکوه از غمت بشکافته وان غم به دل درتافته\r\nیک قطره خونی یافته از فضلت این افضال ها\r\nای سروران را تو سند بشمار ما را زان عدد\r\nدانی سران را هم بود اندر تبع دنبال ها\r\nسازی ز خاکی سیدی بر وی فرشته حاسدی\r\nبا نقد تو جان کاسدی پامال گشته مال ها\r\nآن کاو تو باشی بال او ای رفعت و اجلال او\r\nآن کاو چنین شد حال او بر روی دارد خال ها\r\nگیرم که خارم خار بد خار از پی گل می زهد\r\nصراف زر هم می نهد جو بر سر مثقال ها\r\nفکری بده ست افعال ها خاکی بده ست این مال ها\r\nقالی بده ست این حال ها حالی بده ست این قال ها\r\nآغاز عالم غلغله پایان عالم زلزله\r\nعشقی و شکری با گله آرام با زلزال ها\r\nتوقیع شمس آمد شفق طغرای دولت عشق حق\r\nفال وصال آرد سبق کان عشق زد این فال ها\r\nاز رحمة للعالمین اقبال درویشان ببین\r\nچون مه منور خرقه ها چون گل معطر شال ها\r\nعشق امر کل ما رقعه ای او قلزم و ما جرعه ای\r\nاو صد دلیل آورده و ما کرده استدلال ها\r\nاز عشق گردون مؤتلف بی عشق اختر منخسف\r\nاز عشق گشته دال الف بی عشق الف چون دال ها\r\nآب حیات آمد سخن کاید ز علم من لدن\r\nجان را از او خالی مکن تا بر دهد اعمال ها\r\nبر اهل معنی شد سخن اجمال ها تفصیل ها\r\nبر اهل صورت شد سخن تفصیل ها اجمال ها\r\nگر شعرها گفتند پر پر به بود دریا ز در\r\nکز ذوق شعر آخر شتر خوش می کشد ترحال ها",
      "notes": ""
    },
    {
      "number": 3,
      "ganjoor_id": 2627,
      "ganjoor_url": "https://ganjoor.net/moulavi/shams/ghazalsh/sh3",
      "title": "غزل شمارهٔ ۳",
      "full_title": "مولانا » دیوان شمس » غزلیات » غزل شمارهٔ ۳",
      "meter": "",
      "rhyme": "-دا",
      "verses": [
        {
          "hemistich1": "ای دل چه اندیشیده ای در عذر آن تقصیرها",
          "hemistich2": "زان سوی او چندان وفا زین سوی تو چندین جفا"
        },
        {
          "hemistich1": "زان سوی او چندان کرم زین سو خلاف و بیش و کم",
          "hemistich2": "زان سوی او چندان نعم زین سوی تو چندین خطا"
        },
        {
          "hemistich1": "زین سوی تو چندین حسد چندین خیال و ظن بد",
          "hemistich2": "زان سوی او چندان کشش چندان چشش چندان عطا"
        },
        {
          "hemistich1": "چندین چشش از بهر چه تا جان تلخت خوش شود",
          "hemistich2": "چندین کشش از بهر چه تا در رسی در اولیا"
        },
        {
          "hemistich1": "از بد پشیمان می شوی الله گویان می شوی",
          "hemistich2": "آن دم تو را او می کشد تا وارهاند مر تو را"
        },
        {
          "hemistich1": "از جرم ترسان می شوی وز چاره پرسان می شوی",
          "hemistich2": "آن لحظه ترساننده را با خود نمی بینی چرا"
        },
        {
          "hemistich1": "گر چشم تو بربست او چون مهره ای در دست او",
          "hemistich2": "گاهی بغلطاند چنین گاهی ببازد در هوا"
        },
        {
          "hemistich1": "گاهی نهد در طبع تو سودای سیم و زر و زن",
          "hemistich2": "گاهی نهد در جان تو نور خیال مصطفیٰ"
        },
        {
          "hemistich1": "این سو کشان سوی خوشان وان سو کشان با ناخوشان",
          "hemistich2": "یا بگذرد یا بشکند کشتی در این گرداب ها"
        },
        {
          "hemistich1": "چندان دعا کن در نهان چندان بنال اندر شبان",
          "hemistich2": "کز گنبد هفت آسمان در گوش تو آید صدا"
        },
        {
          "hemistich1": "بانگ شعیب و ناله اش وان اشک همچون ژاله اش",
          "hemistich2": "چون شد ز حد از آسمان آمد سحرگاهش ندا"
        },
        {
          "hemistich1": "گر مجرمی بخشیدمت وز جرم آمرزیدمت",
          "hemistich2": "فردوس خواهی دادمت خامش رها کن این دعا"
        },
        {
          "hemistich1": "گفتا نه این خواهم نه آن دیدار حق خواهم عیان",
          "hemistich2": "گر هفت بحر آتش شود من در روم بهر لقا"
        },
        {
          "hemistich1": "گر رانده آن منظرم بسته است از او چشم ترم",
          "hemistich2": "من در جحیم اولی ٰترم جنت نشاید مر مرا"
        },
        {
          "hemistich1": "جنت مرا بی روی او هم دوزخ ست و هم عدو",
          "hemistich2": "من سوختم زین رنگ و بو کو فر انوار بقا"
        },
        {
          "hemistich1": "گفتند باری کم گری تا کم نگردد مبصری",
          "hemistich2": "که چشم نابینا شود چون بگذرد از حد بکا"
        },
        {
          "hemistich1": "گفت ار دو چشمم عاقبت خواهند دیدن آن صفت",
          "hemistich2": "هر جزو من چشمی شود کی غم خورم من از عمیٰ"
        },
        {
          "hemistich1": "ور عاقبت این چشم من محروم خواهد ماندن",
          "hemistich2": "تا کور گردد آن بصر کو نیست لایق دوست را"
        },
        {
          "hemistich1": "اندر جهان هر آدمی باشد فدای یار خود",
          "hemistich2": "یار یکی انبان خون یار یکی شمس ضیا"
        },
        {
          "hemistich1": "چون هر کسی درخورد خود یاری گزید از نیک و بد",
          "hemistich2": "ما را دریغ آید که خود فانی کنیم از بهر لا"
        },
        {
          "hemistich1": "روزی یکی همراه شد با بایزید اندر رهی",
          "hemistich2": "پس بایزیدش گفت چه پیشه گزیدی ای دغا"
        },
        {
          "hemistich1": "گفتا که من خربنده ام پس بایزیدش گفت رو",
          "hemistich2": "یا رب خرش را مرگ ده تا او شود بنده خدا"
        }
      ],
      "plain_text": "ای دل چه اندیشیده ای در عذر آن تقصیرها\r\nزان سوی او چندان وفا زین سوی تو چندین جفا\r\nزان سوی او چندان کرم زین سو خلاف و بیش و کم\r\nزان سوی او چندان نعم زین سوی تو چندین خطا\r\nزین سوی تو چندین حسد چندین خیال و ظن بد\r\nزان سوی او چندان کشش چندان چشش چندان عطا\r\nچندین چشش از بهر چه تا جان تلخت خوش شود\r\nچندین کشش از بهر چه تا در رسی در اولیا\r\nاز بد پشیمان می شوی الله گویان می شوی\r\nآن دم تو را او می کشد تا وارهاند مر تو را\r\nاز جرم ترسان می شوی وز چاره پرسان می شوی\r\nآن لحظه ترساننده را با خود نمی بینی چرا\r\nگر چشم تو بربست او چون مهره ای در دست او\r\nگاهی بغلطاند چنین گاهی ببازد در هوا\r\nگاهی نهد در طبع تو سودای سیم و زر و زن\r\nگاهی نهد در جان تو نور خیال مصطفیٰ\r\nاین سو کشان سوی خوشان وان سو کشان با ناخوشان\r\nیا بگذرد یا بشکند کشتی در این گرداب ها\r\nچندان دعا کن در نهان چندان بنال اندر شبان\r\nکز گنبد هفت آسمان در گوش تو آید صدا\r\nبانگ شعیب و ناله اش وان اشک همچون ژاله اش\r\nچون شد ز حد از آسمان آمد سحرگاهش ندا\r\nگر مجرمی بخشیدمت وز جرم آمرزیدمت\r\nفردوس خواهی دادمت خامش رها کن این دعا\r\nگفتا نه این خواهم نه آن دیدار حق خواهم عیان\r\nگر هفت بحر آتش شود من در روم بهر لقا\r\nگر رانده آن منظرم بسته است از او چشم ترم\r\nمن در جحیم اولی ٰترم جنت نشاید مر مرا\r\nجنت مرا بی روی او هم دوزخ ست و هم عدو\r\nمن سوختم زین رنگ و بو کو فر انوار بقا\r\nگفتند باری کم گری تا کم نگردد مبصری\r\nکه چشم نابینا شود چون بگذرد از حد بکا\r\nگفت ار دو چشمم عاقبت خواهند دیدن آن صفت\r\nهر جزو من چشمی شود کی غم خورم من از عمیٰ\r\nور عاقبت این چشم من محروم خواهد ماندن\r\nتا کور گردد آن بصر کو نیست لایق دوست را\r\nاندر جهان هر آدمی باشد فدای یار خود\r\nیار یکی انبان خون یار یکی شمس ضیا\r\nچون هر کسی درخورد خود یاری گزید از نیک و بد\r\nما را دریغ آید که خود فانی کنیم از بهر لا\r\nروزی یکی همراه شد با بایزید اندر رهی\r\nپس بایزیدش گفت چه پیشه گزیدی ای دغا\r\nگفتا که من خربنده ام پس بایزیدش گفت رو\r\nیا رب خرش را مرگ ده تا او شود بنده خدا",
      "notes": ""
    },
    {
      "number": 4,
      "ganjoor_id": 2628,
      "ganjoor_url": "https://ganjoor.net/moulavi/shams/ghazalsh/sh4",
      "title": "غزل شمارهٔ ۴",
      "full_title": "مولانا » دیوان شمس » غزلیات » غزل شمارهٔ ۴",
      "meter": "",
      "rhyme": "-ما",
      "verses": [
        {
          "hemistich1": "ای یوسف خوش نام ما خوش می روی بر بام ما",
          "hemistich2": "ای درشکسته جام ما ای بردریده دام ما"
        },
        {
          "hemistich1": "ای نور ما ای سور ما ای دولت منصور ما",
          "hemistich2": "جوشی بنه در شور ما تا می شود انگور ما"
        },
        {
          "hemistich1": "ای دلبر و مقصود ما ای قبله و معبود ما",
          "hemistich2": "آتش زدی در عود ما نظاره کن در دود ما"
        },
        {
          "hemistich1": "ای یار ما عیار ما دام دل خمار ما",
          "hemistich2": "پا وامکش از کار ما بستان گرو دستار ما"
        },
        {
          "hemistich1": "در گل بمانده پای دل جان می دهم چه جای دل",
          "hemistich2": "وز آتش سودای دل ای وای دل ای وای ما"
        }
      ],
      "plain_text": "ای یوسف خوش نام ما خوش می روی بر بام ما\r\nای درشکسته جام ما ای بردریده دام ما\r\nای نور ما ای سور ما ای دولت منصور ما\r\nجوشی بنه در شور ما تا می شود انگور ما\r\nای دلبر و مقصود ما ای قبله و معبود ما\r\nآتش زدی در عود ما نظاره کن در دود ما\r\nای یار ما عیار ما دام دل خمار ما\r\nپا وامکش از کار ما بستان گرو دستار ما\r\nدر گل بمانده پای دل جان می دهم چه جای دل\r\nوز آتش سودای دل ای وای دل ای وای ما",
      "notes": ""
    },
    {
      "number": 5,
      "ganjoor_id": 2629,
      "ganjoor_url": "https://ganjoor.net/moulavi/shams/ghazalsh/sh5",
      "title": "غزل شمارهٔ ۵",
      "full_title": "مولانا » دیوان شمس » غزلیات » غزل شمارهٔ ۵",
      "meter": "",
      "rhyme": "-نا",
      "verses": [
        {
          "hemistich1": "آن شکل بین وان شیوه بین وان قد و خد و دست و پا",
          "hemistich2": "آن رنگ بین وان هنگ بین وان ماه بدر اندر قبا"
        },
        {
          "hemistich1": "از سرو گویم یا چمن از لاله گویم یا سمن",
          "hemistich2": "از شمع گویم یا لگن یا رقص گل پیش صبا"
        },
        {
          "hemistich1": "ای عشق چون آتشکده در نقش و صورت آمده",
          "hemistich2": "بر کاروان دل زده  یک دم امان ده یا فتی"
        },
        {
          "hemistich1": "در آتش و در سوز من  شب می برم تا روز من",
          "hemistich2": "ای فرخ پیروز من از روی آن شمس الضحی"
        },
        {
          "hemistich1": "بر گرد ماهش می تنم  بی لب سلامش می کنم",
          "hemistich2": "خود را زمین برمی زنم زان پیش کو گوید صلا"
        },
        {
          "hemistich1": "گلزار و باغ عالمی چشم و چراغ عالمی",
          "hemistich2": "هم درد و داغ عالمی  چون پا نهی اندر جفا"
        },
        {
          "hemistich1": "آیم کنم جان را گرو  گویی مده زحمت  برو",
          "hemistich2": "خدمت کنم تا واروم گویی که ای ابله بیا"
        },
        {
          "hemistich1": "گشته خیال همنشین با عاشقان آتشین",
          "hemistich2": "غایب مبادا صورتت یک دم ز پیش چشم ما"
        },
        {
          "hemistich1": "ای دل قرار تو چه شد وان کار و بار تو چه شد",
          "hemistich2": "خوابت که می بندد چنین اندر صباح و در مسا"
        },
        {
          "hemistich1": "دل گفت حسن روی او وان نرگس جادوی او",
          "hemistich2": "وان سنبل ابروی او وان لعل  شیرین ماجرا"
        },
        {
          "hemistich1": "ای عشق پیش هر کسی نام و لقب داری بسی",
          "hemistich2": "من دوش نام دیگرت کردم که درد بی دوا"
        },
        {
          "hemistich1": "ای رونق جانم ز تو  چون چرخ گردانم ز تو",
          "hemistich2": "گندم فرست ای جان که تا خیره نگردد آسیا"
        },
        {
          "hemistich1": "دیگر نخواهم زد نفس این بیت را می گوی و بس",
          "hemistich2": "بگداخت جانم زین هوس ارفق بنا یا ربنا"
        }
      ],
      "plain_text": "آن شکل بین وان شیوه بین وان قد و خد و دست و پا\r\nآن رنگ بین وان هنگ بین وان ماه بدر اندر قبا\r\nاز سرو گویم یا چمن از لاله گویم یا سمن\r\nاز شمع گویم یا لگن یا رقص گل پیش صبا\r\nای عشق چون آتشکده در نقش و صورت آمده\r\nبر کاروان دل زده  یک دم امان ده یا فتی\r\nدر آتش و در سوز من  شب می برم تا روز من\r\nای فرخ پیروز من از روی آن شمس الضحی\r\nبر گرد ماهش می تنم  بی لب سلامش می کنم\r\nخود را زمین برمی زنم زان پیش کو گوید صلا\r\nگلزار و باغ عالمی چشم و چراغ عالمی\r\nهم درد و داغ عالمی  چون پا نهی اندر جفا \r\nآیم کنم جان را گرو  گویی مده زحمت  برو\r\nخدمت کنم تا واروم گویی که ای ابله بیا\r\nگشته خیال همنشین با عاشقان آتشین\r\nغایب مبادا صورتت یک دم ز پیش چشم ما\r\nای دل قرار تو چه شد وان کار و بار تو چه شد\r\nخوابت که می بندد چنین اندر صباح و در مسا\r\nدل گفت حسن روی او وان نرگس جادوی او\r\nوان سنبل ابروی او وان لعل  شیرین ماجرا\r\nای عشق پیش هر کسی نام و لقب داری بسی\r\nمن دوش نام دیگرت کردم که درد بی دوا\r\nای رونق جانم ز تو  چون چرخ گردانم ز تو\r\nگندم فرست ای جان که تا خیره نگردد آسیا\r\nدیگر نخواهم زد نفس این بیت را می گوی و بس\r\nبگداخت جانم زین هوس ارفق بنا یا ربنا",
      "notes": ""
    }
  ]
}